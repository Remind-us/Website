<article
  class="post h-entry"
  itemscope
  itemtype="http://schema.org/BlogPosting"
>
  <header class="post-header">
    <h1 class="post-title p-name" itemprop="name headline">
      Demonstrations
    </h1>
  </header>

  <div class="post-content e-content" itemprop="articleBody"><p>اعتراضات سراسری مردم ایران که به افزایش سه برابری قیمت بنزین آغاز و سپس به اعتراض به کل سیاست‌های حاکمیت تبدیل شد در نوع خود از بعد گستردگی و میزان تلفات جانی طی تاریخ معاصر این کشور کم سابقه بود.</p>

<p>این اعتراضات با انتشار اطلاعیه غافلگیر کننده شرکت ملی پالایش و پخش فرآورده‌های نفتی ایران که در آن اعلام شده بود، “قیمت بنزین از جمعه 15 نوامبر (24 آبان) افزایش یافته و با سهمیه‌بندی ارائه خواهد شد” آغاز شد. پس از اعلام این خبر، اعتراضات در چند شهر ایران آغاز و از روز شنبه 16 نوامبر گسترده تر شد. مردم معترض با خاموش کردن خودروهای خود مسیرهای ارتباطی را مسدود کردند و به درگیری با نیروهای امنیتی، سپاه و بسیج پرداختند.</p>

<p>حکومت نیز به قطع سراسری اینترنت روی آورد که چندین روز متمادی ادامه داشت و فعالیت‌های روزمره مردم را مختل کرد. همچنین نیروی انتظامی، سپاه پاسداران و بسیج نیز به مقابله با معترضین پرداختند و گزارش‌ها و تصاویر موجود حاکی از شلیک مستقیم گلوله به سوی اعتراض کنندگان و مردم دارد.</p>
</div>

  <a class="u-url" href="/iran/1398-08-25-demonstrations" hidden></a>
</article>
