<article
  class="post h-entry"
  itemscope
  itemtype="http://schema.org/BlogPosting"
>
  <header class="post-header">
    <h1 class="post-title p-name" itemprop="name headline">
      Terror Ghasem Soleymani
    </h1>
  </header>

  <div class="post-content e-content" itemprop="articleBody"><p>بامداد ۱۳ دی ۱۳۹۸ خبری مهم ایران را در غصه و دنیا را در بهت فرو برد. ارتش تروریستی آمریکا با دستور مستقیم دونالد ترامپ رئیس‌جمهور ایالات متحده سردار سپهبد حاج قاسم سلیمانی فرمانده نیروی قدس سپاه پاسداران، ابومهدی المهندس قائم‌مقام حشدالشعبی عراق و ۸ همراه ایرانی و عراقی این دو فرمانده جبهه مقاومت را در نزدیکی فرودگاه بغداد به وسیله موشک‌های پهپادهای خود ترور کرد و به شهادت رساند. وحید زمانی‌نیا، حسین پورجعفری، شهروز مظفری‌نیا و هادی طارمی همراهان ایرانی سردار سلیمانی بودند که در این اقدام تروریستی به شهادت رسیدند.</p>

<p>انتشار این خبر موجی از خشم و ناراحتی را میان ایرانیان و بسیاری از مردم کشورهای منطقه به‌خصوص جبهه مقاومت در عراق، سوریه، لبنان، یمن و … به راه انداخت. مراسم تشییع پیکر و وداع با این شهدا در شهرهای کاظمین، بغداد، کربلا و نجف در عراق و اهواز، مشهد، تهران، قم و کرمان در ایران با حضور چند میلیونی مردم نشان داد که انتقام ترور حاج قاسم و یارانش توسط ارتش تروریستی آمریکا از خواسته‌های اصلی مردم ایران و عراق است. خروج نیروهای آمریکایی از منطقه از جمله مطالبات اصلی ایران و متحدان منطقه‌ای‌اش پس از ترور شهید سلیمانی بود.</p>
</div>

  <a class="u-url" href="/iran/1398-10-13-terror-ghasem-soleymani" hidden></a>
</article>
